
# Nettkurs: Programmering for lærere

## Hva er dette repositoriet?
Dette repositoriet er ment for deling av kursmateriale for nettkurs i programmering for lærere som arrangeres av [Tekna Realistene](https://www.tekna.no/realistene) og [Kodeskolen](https://simulakodeskolen.no/). Materialer vil legges ut etterhvert som kurset går, kom derfor gjerne tilbake ved en senere anledning for å finne nyere materialer!

## Materiale
### Dag 1
* Oppgaver for dag 1 finner du [her](https://github.com/kodeskolen/tekna_v20/blob/master/dag1/oppgaver_dag1.pdf)
* Kompedie for Monte Carlo estimering av π er [her](https://github.com/kodeskolen/tekna_v20/blob/master/dag1/pi_estimering_kompedie.pdf)
* Et hefte med bonusoppgaver er å finne [her](https://github.com/kodeskolen/tekna_v20/blob/master/dag1/oppgaver_bonus.pdf)
* Koden fra livekodingen på mandag er [her](https://github.com/kodeskolen/tekna_v20/tree/master/dag1/livekode-mandag)
* Koden fra livekodingen på onsdag er [her](https://github.com/kodeskolen/tekna_v20/tree/master/dag1/livekode-onsdag)
* Video av livekodingen er [her](https://youtu.be/hIuNJZCoxc8)

### Dag 2:
* Hvis du arbeider med filer lokalt på din egen maskin finner du notatbøkene vi arbeider med [her](https://github.com/kodeskolen/tekna_v20/blob/master/dag2/notebooks/)
* Hvis du arbeider på Google Colab finner du notatbøkene vi arbeider med [her](https://github.com/kodeskolen/tekna_v20/blob/master/dag2/google_colab/)
* Video av livekodingen er [her](https://youtu.be/cm5a6sSEntI)


## Kursets innhold:
Kurset vil passe for deg som deltok på vårt forrige kurs eller som har noe programmeringserfaring fra før. Vi ønsker at du skal få mer trening i å programmere, og få ideer til hvordan lage undervisningsopplegg som utforsker og løser problemstillinger innenfor realfagene.
Kurset fokuserer på programmeringseksempler som er relevante for matematikk og realfag. Sammen skal vi se på hvordan man kan estimere pi ved å dra nytte av sammenhengen mellom dartkast og Monte Carlo-integrasjon. Vi skal simulere og visualisere befolkningsvekst med løkker og plotteverktøy og bruke interaktive brytere i Jupyter Notebook til å utforske forholdet mellom momentanfart og numerisk derivasjon. Kurset vil starte med en rask repetisjon av variabler, løkker, betingelser og funksjoner med relafagsrelevante eksempler.

## Hva er anbefalte forkunnskaper?
Kurset er en fortsettelse av et introduksjonskurs og antar at du er kjent med grunneleggende programmeringskonsepter (variabler, løkker, betingelser, funksjoner og plotting).
En gjennomgang av disse finner du i [materialet for forrige kurs](https://github.com/kodeskolen/tekna_v20/tree/master/introkurs/kompendier). 
[del 2](https://github.com/kodeskolen/tekna_v20/blob/master/introkurs/kompendier/tekna_introkurs_del2.pdf) av materialet inneholder også kode og forklaring for hvordan man kan gå fra gjettelek til numerisk løsning av likninger med halveringsmetoden.

Hvis du ikke deltok på introkurset anbefales det å ta en titt på kompendiet og de tilhørende oppgavesamlingene. Oppgavesamlingene (med fasit) finner du [her](https://github.com/kodeskolen/tekna_v20/tree/master/introkurs/oppgaver)

## Ekstra Ressurser:
Her har vi samlet et knippe resurser som kan være nyttige som ekstra trening eller som inspirasjon for realfagsrelevante programmeringseksempler. 

[Oppgavesamling fra Langtangen](https://github.com/kodeskolen/vgs/blob/master/Oppgavesamlinger/Oppgavesamling%20fra%20Langtangen.pdf)
Oppgavesamling fra “A Primer on Scientific Programming with Python” av H. P. Langtangen. Boken brukes som lærebok i "IN1900 – Introduksjon i programmering for naturvitenskapelige anvendelser" som er et introduksjonsemne i python programmering ved UiO. Oppgavesettet inneholder grunnleggende programmeringsoppgaver med naturvitenskapelige anvedelser. Koden i boka er for Python 2.7, men oppgavene kan løses med Python 3.

[Ekstra oppgavesamling til Langtangen](https://github.com/kodeskolen/vgs/blob/master/Oppgavesamlinger/Ekstraoppgaver%20til%20Langtangen.pdf)
En samling supplementerende oppgaver for Langtangens bok.

[Oppgavesamling i fysikk](https://github.com/kodeskolen/vgs/blob/master/Oppgavesamlinger/Oppgavesamling%20i%20fysikk.pdf)
Disse oppgavene er laget som et supplement til "IN1900 – Introduksjon i programmering for naturvitenskapelige anvendelser" som er et introduksjonsemne i python programmering ved UiO. Det er Fysisk Institutt som står bak oppgavesettet og ideen bak det var å lage en samling fysikkrelaterte oppgaver. Oppgavesettet kan derfor være en fin kilde til inspirasjon for fysikkrelevante programmeringsoppgaver.

[Oppgavesamling i kjemi](https://github.com/kodeskolen/vgs/blob/master/Oppgavesamlinger/Oppgavesamling%20i%20kjemi.pdf)
Disse oppgavene er laget som et supplement til introduksjonsemne i python programmering ved UiO. Oppgavene er laget for å gi kjemistudenter ved UiO relevante eksempler som kombinerer programmering og kjemi. Oppgavesettet kan derfor være en fin kilde til inspirasjon for kjemirelevante programmeringsoppgaver.

[Oppgavesamling i geo](https://github.com/kodeskolen/vgs/blob/master/Oppgavesamlinger/Oppgavesamling%20i%20geo.pdf)
Denne oppgavesamlingen inneholder programmeringsoppgaver i Python som er relevante for geofagstudenter ved UiO

[Kodeskolen VGS kurs](https://github.com/kodeskolen/vgs)
Materiale for et 5 dagers kurs arrangert av Kodeskolen våren 2019. 
